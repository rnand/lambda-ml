ചില നിരീക്ഷണങ്ങളിൽ നിന്നും തുടങ്ങാം.

### 1.	പ്രപഞ്ചത്തിന്‍റെ  ഐസോട്രോപ്പിയും ഹോമോജെനേയിറ്റിയും 

ഐസോട്രോപ്പി എന്ന് വെച്ചാൽ എല്ലാ ആംഗിളുകളിലും സമം. അതായതു, നമ്മൾ ആകാശത്തേക്ക് നോക്കുകയാണ് എന്ന് വെക്കുക. 90  ഡിഗ്രി ആംഗിളിൽ കാണുന്ന ഘടന തന്നെയാണ് 45 ഡിഗ്രിയിൽ നോക്കിയാലും കാണുക, അത് തന്നെയാണ് ഏത്  ആംഗിളിലും നോക്കിയാല്‍ കാണുക എന്നുണ്ടെങ്കിൽ ആകാശം ഐസോട്രോപിക് ആണെന്ന് പറയാം.

![Isotropy](../images/isotropi1.png "ചിത്രത്തില്‍ മദ്ധ്യത്തില്‍ നിന്ന് നോക്കിയാല്‍ സിസ്റ്റം ഐസോട്രോപിക് ആണ്")
 
  
 
തീർച്ചയായും, ആകാശത്തു നോക്കിയാൽ ഇത് ചെറിയ സ്കെയിലുകളിൽ ശരിയല്ല എന്ന് കാണാം. പക്ഷെ, ലക്ഷക്കണക്കിന് പ്രകാശ വർഷങ്ങളുടെ സ്കെയിലിൽ പ്രപഞ്ചം വളരെ അധികം ഐസോട്രോപിക് ആണ്. 

ഒരു സിസ്റ്റം ഐസോട്രോപിക് ആണെങ്കിൽ അത് ഹോമോജീനിയസ് ആകാൻ സാധ്യത കൂടുതലാണ്. ഹോമോജീനിയസ്  എന്ന് വെച്ചാൽ, എല്ലാ ഇടവും സമം. അതായതു ഒരു സിസ്റ്റത്തിൽ എല്ലാ പോയിന്‍റുകളും തുല്യം. ഒരു പോയിന്‍റിനും പ്രതേക പരിഗണന ഇല്ല.


വളരെ വലിയ സ്കെയിലുകളിൽ പ്രപഞ്ചത്തിന്‍റെ അഥവാ സ്പേസിന്‍റെ ഘടന ഐസോട്രോപിക്കും ഹോമോജീനിയസും ആണ് എന്ന് പലതരം ഒബ്സർവേഷൻസിൽ നിന്നും നമുക്ക് മനസ്സിലാക്കാം. ഉദാഹരണത്തിന്, WMAP (Wilkinson Microwave Anisotropic Probe)  മിഷൻ പകർത്തിയ കോസ്മിക് മൈക്രോവേവ് ബാക്ക്ഗ്രൗണ്ട് റേഡിയേഷൻ (CMB) പരിശോധിച്ചാൽ ഇത് വ്യക്തമാകും.


പ്രപഞ്ചത്തിന്റെ അഥവാ സ്പേസിന്റെ ഘടന ഐസോട്രോപിക്കും ഹോമോജീനിയസും ആണ് എന്നത് ഒരു തത്വം ആണ്. കോസ്മളോജിക്കൽ തത്വം (Cosmological Principle) എന്നാണ് ഇത് അറിയപ്പെടുന്നത്.

കോസ്മളോജിക്കൽ തത്വം പറയുന്നു:

<div style="background-color:#e3e7ed; border: thin solid black;padding: 8px"> 
പ്രപഞ്ചത്തിലെ മാറ്റര്‍/എനര്‍ജി ഡിസ്ട്രിബ്യൂഷന്‍ വളരെ വലിയ സ്കെയിലുകളില്‍ (ബില്ല്യണ്‍ പ്രകാശവര്‍ഷങ്ങളുടെ സ്കെയിലുകളില്‍) ഐസോട്രോപിക്കും ഹോമോജീനിയസും ആണ്.    
</div>
<br/>
കോസ്മളോജിക്കൽ തത്വത്തില്‍ നിന്ന് നമുക്ക് ഒരു കാര്യം മനസിലാക്കാം അല്ലെങ്കില്‍ അനുമാനിക്കാം: പ്രപഞ്ചം ഗാലക്സികളെ കൊണ്ട് യൂണിഫോം ആയി നിറഞ്ഞിരിക്കുന്നു. അതായത് പ്രപഞ്ചത്തില്‍ ഒരിടത്തും ഗാലക്സികള്‍ കുമിഞ്ഞു കൂടിയിട്ടുമില്ല ഗാലക്സികള്‍ ഇല്ലാത്ത സ്ഥലങ്ങളും ഇല്ല. എല്ലാ ഇടവും ശരാശരി തുല്യമായ അളവില്‍ ഗാലക്സികള്‍ സ്പ്രെഡ് ചെയ്തിരിക്കുന്നു. ഇത് ശരിയാണോ തെറ്റാണോ എന്ന് പിന്നീട് നാം പരിശോധിക്കാം. തത്കാലം ഇത് ഒരു അസ്സംഷന്‍ ആയി നിലനില്‍ക്കട്ടെ.


പ്രപഞ്ചത്തിന്റെ  ഐസോട്രോപ്പിയും ഹോമോജെനേയിറ്റിയും കൂടുതൽ ശക്തവും ദൃഠവുമായ മാത്തമറ്റിക്കൽ ഭാഷയിൽ നാം പിന്നീട് നിർവചിക്കും.


### 2.	ഹബ്ബിൾ  നിയമം 


പ്രപഞ്ചത്തില്‍ എല്ലാ ഇടവും ശരാശരി തുല്യമായ അളവില്‍ ഗാലക്സികള്‍ സ്പ്രെഡ് ചെയ്തിരിക്കുന്നു എന്ന് മുകളില്‍ അസ്സ്യും ചെയ്തല്ലോ. ഈ ഗാലക്സികളില്‍ ആക്ട്‌ ചെയ്യുന്ന ഫോര്‍സുകള്‍ എന്തെല്ലാമായിരിക്കും എന്ന് നോക്കാം. പ്രധാനമായും ഗ്രാവിറ്റി ആണ് നമ്മുടെ വിഷയം.
ഹോമോജീനിയസ്സും ഐസോട്രോപിക്കും ആയി ഡിസ്ട്രിബ്യൂട്ട് ചെയ്യപ്പെട്ടിട്ടുള്ള ഈ സിസ്റ്റത്തിലെ ഒരു ഗാലക്സി എന്ത് ചെയ്യും? ഗ്രാവിറ്റി മൂലം ചുരുങ്ങി മധ്യത്തിലേക്ക് പോകുമോ അതോ തെറിച്ചു പുറത്തേക്കു പോകുമോ?


നോര്‍മല്‍ കേസ്സില്‍ ആ ഗാലക്സി ഒന്നും ചെയ്യരുത്. കാരണം എല്ലായിടവും തുല്യമായി ഡിസ്ട്രിബ്യൂട്ട് ചെയ്തിരിക്കുകയല്ലേ, അപ്പോള്‍ “പുള്‍” ചെയ്യുന്ന അതെ എണ്ണം ഗാലക്സികല്‍ അപ്പുറത്ത് നിന്ന് “പുഷ്” ചെയ്യാനും ഉണ്ടാകും. എല്ലാ ഫോര്‍സുകളും തമ്മില്‍ കാന്‍സല്‍ ആകണം. അല്ലേ? ഇതാണ് വളരെ കാലം വരെ (ഹബ്ബിള്‍ന്‍റെ കാലം വരെ) ആളുകള്‍ കരുതിയിരുന്നത്. അതായത് ഒരു സ്റ്റാറ്റിക്ക് പ്രപഞ്ചം. ഇത് ശരിയല്ല എന്ന് ഇന്ന് നമുക്കറിയാം. പ്രപഞ്ചം വെറുതെ “ഇരിക്കുക” അല്ല മറിച്ച്, എക്സ്പാന്‍ഡ് ചെയ്യുകയാണ്.

ഈ എക്സ്പാന്‍ഷന്‍ ന്യൂട്ടണിന്‍റെ ഇക്വേഷൻസ് ഉപയോഗിച്ച് നമുക്ക് മോഡല്‍ ചെയ്തു നോക്കാം. ന്യൂട്ടണ് പ്രപഞ്ചത്തിന്‍റെ ഈ എക്സ്പാന്‍ഷന്‍ കണ്ടെത്താമായിരുന്നു. പക്ഷെ എന്തുകൊണ്ടോ അദ്ദേഹം ഈ ഉദ്യമത്തിന് മുതിര്‍ന്നില്ല.


ആദ്യത്തെ സ്റ്റെപ്: ഒരു കോര്‍ഡിനേറ്റ് സിസ്റ്റം ഇന്‍ട്രൊഡ്യൂസ് ചെയ്യുക. (ടെക്നിക്കല്‍ ഭാഷയില്‍ പറഞ്ഞാല്‍ ഒരു മെട്രിക് നിര്‍മ്മിക്കുക – അകലം അളക്കുന്നതിനു വേണ്ടി നിര്‍മ്മിക്കുന്ന ഒരു മെഷറിംഗ് സിസ്റ്റത്തെ മെട്രിക് എന്ന് വിളിക്കുന്നു.)


ചിത്രത്തില്‍ കാണുന്ന പോലെ ഗാലക്സികളെ ഈ ഗ്രിഡിന്‍റെ ഇന്റര്‍സെക്ഷന്‍ പോയിന്റ്കളില്‍ പ്രതിഷ്ഠിക്കുക.
ഈ ഗാലക്സികള്‍ തമ്മിലുള്ള അകലത്തെ “a” എന്ന് നമുക്ക് വിളിക്കാം. അതായത് a = ഒരു ലാറ്റിസ് അകലം.


ഈ സിസ്റ്റത്തില്‍ ഗാലക്സികള്‍ അകന്ന് അകന്നു പോകുകയാണെങ്കില്‍ ഗ്രിഡ് സൈസ് അതിനനുസരിച്ച് വര്‍ധിക്കും. മറിച്ച്, ഗാലക്സികല്‍ അടുത്തേക്ക് ചേരുകയാണെങ്കില്‍ ഗ്രിഡ് സൈസ് അതിനനുസരിച്ച് കുറയും.

ഇങ്ങനെ ഒരു ഗ്രിഡ് പ്രതിഷ്ഠിക്കണമെങ്കില്‍ ഗാലക്സികള്‍ കൊഹീറന്റ് ആയി മൂവ് ചെയ്താലേ സാധിക്കൂ. എന്തായാലും നമ്മുടെ ഭാഗ്യത്തിന് ഈ പ്രപഞ്ചത്തില്‍ സംഭവിക്കുന്നത്‌ അങ്ങനെ തന്നെയാണ്!!

ഈ ഗ്രിഡിന്‍റെ അക്ഷങ്ങളെ നമുക്ക് x, y, z എന്ന് വിളിക്കാം. പക്ഷെ ഒരു കാര്യം ശ്രദ്ധിക്കുക: ഇവ ദൂരം കൊണ്ടല്ല അളക്കുന്നത്. കാരണം, ദൂരം എന്നത് സമയത്തെ അനുസരിച്ചു മാറും.


ഈ ഗ്രിഡില്‍ x ദൂരം അകലെ ഉള്ള രണ്ടു പോയിന്‍റ്കള്‍ എടുക്കാം. “x ദൂരം” എന്നതിനെ ചുരുക്കത്തില്‍ നമുക്ക് Δx എന്ന് വിളിക്കാം.

ഇവ തമ്മിലുള്ള അകലം എങ്ങനെ കണക്കാക്കും?
നാം ഡിസ്റ്റന്‍സ് D അഥവാ അകലം എന്ന കോണ്‍സപ്റ്റ് ഡിഫൈന്‍ ചെയ്യാന്‍ പോകുകയാണ്:

$$D = a \cdot \Delta x$$


ഇവിടെ, \\(a\\) എന്നാല്‍ നമ്മുടെ ഒരു ലാറ്റിസ് സെപറേഷന്‍. ഇതിനെ നമുക്ക് സ്കെയില്‍ ഫാക്ടര്‍ അല്ലെങ്കില്‍ സ്കെയില്‍ പരാമീറ്റര്‍ എന്ന് വിളിക്കാം.

ഈ സ്കെയില്‍ പരാമീറ്റര്‍ ഒരു കോണ്‍സ്റ്റന്‍റ് ആകാം അല്ലെങ്കില്‍ വേരിയബിളും ആകാം. കോണ്‍സ്റ്റന്‍റ് ആണെങ്കില്‍ രണ്ടു പോയിന്‍റ്കള്‍ തമ്മിലുള്ള അകലം എക്കാലവും കോണ്‍സ്റ്റന്‍റ് ആയിരുക്കും.
നമുക്ക് ഈ സ്കെയില്‍ പരാമീറ്ററിനെ ടൈം ഡിപ്പെണ്ടന്‍റ് ആയി കണക്കാക്കാം. അതായത് \\(a\\) എന്നത് ടൈം  \\(t\\) യുടെ ഒരു ഫങ്ങ്ഷന്‍ ആണ്.

$$D_{ab} = a(t) \cdot \Delta x_{ab}$$

എന്തുകൊണ്ട് സ്കെയില്‍ പരാമീറ്ററിനെ ടൈം ഡിപ്പെണ്ടന്‍റ് ആയി കണക്കാക്കുന്നു? കാരണം അതാണ്‌ നാം പ്രപഞ്ചത്തില്‍ കാണുന്നത്. ഈ പ്രപഞ്ചത്തില്‍ സ്കെയില്‍ പരാമീറ്റര്‍ ടൈം ഡിപ്പെണ്ടന്‍റ് ആണ്.

മുകളില്‍ പറഞ്ഞതിനെ ജെനറലൈസ് ചെയ്യാം. നമ്മുടെ ഗ്രിഡില്‍ ഏതെങ്കിലും രണ്ടു അക്ഷങ്ങളില്‍ ഉള്ള പോയിന്‍റ്കള്‍ a, b എടുക്കാം:
[[arbitrary points]]

ഇവ തമ്മില്‍ ഉള്ള ഡിസ്റ്റന്‍സ്:

$$D_{ab} = a(t) \cdot \sqrt {\Delta x_{ab}^2 + \Delta y_{ab}^2 + \Delta z_{ab}^2}$$

(പൈതാഗറസ്‌ തിയറം)

a യും b യും തമ്മിലുള്ള വെലോസിറ്റി കണക്കാക്കി നോക്കാം.
മനസ്സിലാകാന്‍ എളുപ്പത്തിനായി a യും b യും x അക്ഷത്തില്‍ ഉള്ള രണ്ടു പോയിന്‍റ്കളാണെന്ന് വെക്കുക.

a യും b യും തമ്മിലുള്ള റെലറ്റീവ് വെലോസിറ്റി എന്ന് പറയുന്നത് ഡിസ്റ്റന്‍സ് D യുടെ ടൈം ഡെറിവേറ്റിവ് ആണ്.
അതായത്, ഡിസ്റ്റന്‍സ് D എന്നത്:

$$D_{ab} = a(t) \cdot \Delta x_{ab}$$

അപ്പോള്‍ വെലോസിറ്റി എന്നത്:

$$ V_{ab} = \frac{dD_{ab}}  {dt} = \dot D_{ab}$$ 

(\\( \dot D_{ab} \\) എന്നതിനെ ഡി ഡോട്ട് എ ബി എന്ന് വായിക്കാം. ഡോട്ട് സൂചിപ്പിക്കുന്നത് ഡെറിവേറ്റിവ് വിത്ത്‌ റെസ്പക്ട് ടു ടൈം എന്നാണ്. ഒരു ഡോട്ട് ആയതിനാല്‍ ഒന്നാം ഡെറിവേറ്റിവ്, രണ്ടു ഡോട്ട് ഉണ്ടെങ്കില്‍ രണ്ടാം ഡെറിവേറ്റിവ് അങ്ങിനെ അങ്ങിനെ.)


ഇവിടെ \\(D_{ab}\\)യില്‍ \\(a(t)\\) മാത്രമാണ് സമയത്തിനനുസരിച്ച് മാറുന്ന ഘടകം.
അതിനാല്‍ മുകളില്‍ പറഞ്ഞതിനെ നമുക്ക് ഇങ്ങനെ എഴുതാം:

$$V_{ab}=a ̇\cdot \Delta x_{ab}$$

വെലോസിറ്റിയും ഡിസ്റ്റന്‍സും തമ്മിലുള്ള റേഷിയോ എന്നത്:

$$\frac{V_{ab}}{D_{ab}} =  \frac {\dot a(t)}{a(t)}$$

ഇവിടെ ഒരു കാര്യം ശ്രദ്ധിക്കുക: \\(\Delta x\\) ക്യാന്‍സല്‍ ആയി. അതായതു വെലോസിറ്റിയും ഡിസ്റ്റന്‍സും തമ്മിലുള്ള റേഷിയോ, നമ്മള്‍ ഏതു പോയിന്‍റ്കളാണ് തെരഞ്ഞെടുത്തത് എന്നതിനെ പരിഗണിക്കുന്നില്ല. എന്ന് വെച്ചാല്‍ ഏതു രണ്ടു പോയിന്‍റ്കള്‍ എടുത്താലും ഈ റേഷിയോ സമം ആയിരിക്കും.

\\( \frac {\dot a(t)}{a(t)} \\)യെ ഹബ്ബിള്‍ കോണ്‍സ്റ്റന്‍ഡ് അല്ലെങ്കില്‍ ഹബ്ബിള്‍ പരാമീറ്റര്‍ എന്ന് വിളിക്കുന്നു. ഇതിനെ പൊതുവേ \\(H\\) എന്ന ക്യാരക്ടര്‍ കൊണ്ട് സൂചിപ്പിക്കുന്നു. (ചില ടെക്സ്റ്റ് ബുക്ക്കളില്‍ ഹബ്ബിള്‍ പരാമീറ്ററിന്‍റെ ഇപ്പോഴത്തെ വാല്യൂവിനെ \\(H_0\\) - “എച് നോട്ട്” എന്നും വിളിക്കാറുണ്ട്)

“ഹബ്ബിള്‍ കോണ്‍സ്റ്റന്‍ഡ്” എന്ന് വിളിക്കുന്നു എങ്കിലും ഇത് സമയത്തെ സംബന്ധിച്ച് ഒരു കോണ്‍സ്റ്റന്‍ഡ് അല്ലാ എന്ന് ഓര്‍ക്കുക. സ്പേസ്നെ സംബന്ധിച്ച് ഇത് ഒരു കോണ്‍സ്റ്റന്‍ഡ് ആണ്.

മുകളില്‍ പറഞ്ഞ ഇക്വേഷന്‍ റീ അറേഞ്ച് ചെയ്‌താല്‍:

<div style="background-color:#e3e7ed; border: thin solid black;padding: 8px">
 $$V=HD$$
</div>
ഇതാണ് ഹബ്ബിള്‍ നിമയം അതിന്‍റെ സ്റ്റാന്‍ഡേര്‍ഡ് ഫോമില്‍.

എന്താണ് ഈ ഇക്വേഷന്‍ പറയുന്നത്‌?<br/>
വെലോസിറ്റിയും ഡിസ്റ്റന്‍സും ഡയറക്ട് ആയി പ്രൊപ്പോഷണല്‍ അഥവാ ആനുപാതികം ആണ്.
അതായത് ഒരു ഓബ്ജക്ട് നമ്മളില്‍ നിന്നും എത്ര ദൂരത്താണോ ഉള്ളത് അതിനനുസരിച്ച് ആയിരിക്കും നമ്മളും അതും തമ്മില്‍ ഉള്ള വെലോസിറ്റി. ദൂരം കൂടുന്നതിന് അനുസരിച്ച് വെലോസിറ്റിയും പ്രൊപ്പോഷണല്‍ ആയി വര്‍ധിക്കും.

വേറൊരു കാര്യം ഈ ഇക്വേഷനില്‍ നിന്ന് മനസ്സിലാക്കാം: ഇതിലെ \\(V\\) പ്രകാശ വേഗം \\(C\\) ആയി സങ്കല്‍പ്പിക്കുക. അപ്പോള്‍:


$$C = HD$$

അതായത് \\(D\\) ദൂരത്ത്‌ ഉള്ള ഒരു ഓബ്ജക്ട് നമ്മളില്‍ നിന്നും പ്രകാശ വേഗത്തില്‍ അകന്നുപോയ്ക്കൊണ്ടിരിക്കുന്നു. അപ്പോള്‍ അതിനും അപ്പുറമുള്ള ഓബ്ജക്ട്കളോ? അവ നമ്മളില്‍ നിന്നും പ്രകാശ വേഗത്തെക്കാള്‍ വേഗതയില്‍ അകന്നു പോയ്ക്കൊണ്ടിരിക്കുന്നു. അതായത് അവയില്‍ നിന്നുള്ള പ്രകാശം (പ്രകാശം  മാത്രമല്ല, യാതൊരു വിധ ഇന്‍ഫോര്‍മേഷന്‍സും) ഒരിക്കലും നമ്മളിലേക്ക് എത്തില്ല.<br/>

ഇതിനു അര്‍ത്ഥം എന്തെന്നാല്‍, നമുക്ക് ചുറ്റും നോക്കുകയാണെങ്കില്‍ ഒരു നിശ്ചിത ദൂരത്തിനു അപ്പുറത്തേക്ക് നമുക്ക് കാണാന്‍ സാധിക്കുകയില്ല. ഇത് ഒരു ബൌണ്ടറി സ്ഫിയര്‍ സൃഷ്ടിക്കുന്നു. ഇതിനെ **കോസ്മിക്‌ ഹൊറൈസണ്‍** എന്ന് വിളിക്കുന്നു. കോസ്മിക്‌ ഹൊറൈസണിന് ഉള്ളില്‍ ഉള്ള പ്രപഞ്ചത്തെ ഒബ്സര്‍വബിള്‍ യൂണിവെഴ്സ് എന്ന് വിളിക്കുന്നു.<br/>

നിങ്ങള്‍ ആപേക്ഷികത പഠിച്ചിട്ടുണ്ടെങ്കില്‍ ചോദിക്കും എങ്ങനെയാണ് പ്രകാശത്തെക്കാാള്‍ വേഗത്തില്‍ ഓബ്ജക്ട്കള്‍ സഞ്ചരിക്കുന്നതെന്ന്. അത് ആപേക്ഷികതക്ക് എതിരല്ലേ?

ഈ സാഹചര്യം സൂക്ഷിച്ചു നോക്കുകയാണെങ്കില്‍ മനസ്സിലാകും ഇത് ആപേക്ഷികതയെ യാതൊരു തരത്തിലും വയലേറ്റ് ചെയ്യുന്നില്ല എന്ന്. ആപേക്ഷികതയെ പറയുന്നു ഇന്‍ഫോര്‍മേഷന്‍ സ്പീഡ് ലിമിറ്റ് ആണ് c എന്ന്. അത് തന്നെയാണ് ഇവിടെയും പറയുന്നത്. ഹൊറൈസണിന് അപ്പുറമുള്ള ഇന്‍ഫോര്‍മേഷന്‍ ഒരിക്കലും നമ്മളിലേക്ക് എത്തില്ല. അതിനാല്‍ ആപേക്ഷികത ഭദ്രം!

<br/>വെലോസിറ്റിയും ഡിസ്റ്റന്‍സും ഡയറക്ട് ആയി ആനുപാതികം ആണ് എന്നതാണല്ലോ ഹബ്ബിള്‍ നിയമം, പക്ഷെ വെലോസിറ്റി നെഗറ്റീവോ പോസിറ്റീവോ ആകാമല്ലോ? അതായത് മറ്റു ഗാലക്സികള്‍ നമ്മളില്‍ നിന്നും അകന്നു പോകുകയോ അടുത്ത് വരികയോ ചെയ്യാമല്ലോ? ഇതില്‍ ഏതാണ് സംഭവിക്കുന്നത്‌ എന്ന് ഈ ഇക്വേഷന്‍ പറയുന്നില്ല. പിന്നെ എങ്ങിനെ നാം അനുമാനിച്ചു അവ അകന്നു പോകുകയാണ് എന്ന്?<br/>

ഉത്തരം: ഗാലക്സികളുടെ റെഡ് ഷിഫ്റ്റ്.

എന്താണ് റെഡ് ഷിഫ്റ്റ്?

നിങ്ങള്‍ ഒരു റോഡില്‍ നില്‍ക്കുകയാണ് എന്ന് വെക്കുക. ഒരു ആംബുലന്‍സ് ദൂരെ നിന്നും വന്ന് നിങ്ങളുടെ മുന്നിലൂടെ പാഞ്ഞു പോയി. അതിന്‍റെ സൈറന്‍ ശ്രദ്ധിച്ചിട്ടുണ്ടോ? ദൂരെ നിന്നും നിങ്ങളുടെ അടുത്തേക്ക് വരുമ്പോള്‍ സൈറന്‍റെ ഫ്രീക്വന്‍സി കൂടുതലായിരിക്കും.പോയി കഴിയുമ്പോള്‍ അത് സ്ലോ ആകുന്നതുപോലെ അനുഭവപ്പെടും.
ഇതിനു കാരണം ഡോപ്ലര്‍ ഷിഫ്റ്റ്‌ എന്ന പ്രതിഭാസം ആണ്.
