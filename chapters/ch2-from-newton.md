## ചാപ്റ്റര്‍ 2: മാസ്/എനര്‍ജി ഡെന്‍സിറ്റിയും ഫ്രീഡ്മന്‍ സമവാക്യവും – ന്യൂട്ടണില്‍ നിന്നും.      

ഇനി നമുക്ക് ഒരു കാര്യം ചോദിക്കാം: നാം നിര്‍മ്മിച്ച ഈ ഗ്രിഡില്‍ ഒരു നിശ്ചിത റീജിയണിനു ഉള്ളില്‍ എന്തുമാത്രം മാസ് ഉണ്ടാകും?

ഉത്തരം \\(\Delta x \Delta y \ \Delta z\\) ക്ക് ആനുപാതികം ആയിരിക്കും.

ഒരു നിശ്ചിത യൂണിറ്റ് വോള്യം ഗ്രിഡില്‍ ഉള്ള മാസ്സിനെ നമുക്ക് ഗ്രീക്ക് ലെറ്റര്‍ നൂ \\(\nu\\) എന്ന് വിളിക്കാം. ഈ വോള്യം മീറ്ററില്‍ അല്ല \\(x\\)ല്‍ ആണ് അളക്കുന്നത്.

അതായത് മാസ് \\(M\\) എന്ന് പറയുന്നത്:

$$M= \nu \Delta x \Delta y \Delta z$$

അപ്പോള്‍ വോള്യം \\(V\\):

$$V= a^3 \Delta x \Delta y \Delta z$$

അപ്പോള്‍ മാസ് ഡെന്‍സിറ്റിയോ?

ഡെന്‍സിറ്റി \\(\rho\\) (റോ) \\(M,V\\) എന്നിവയുടെ റേഷിയോ ആണ്:

$$\rho=\frac{M}{V}$$

അതായത്,

$$\rho=\frac{\nu}{a^3}$$

\\(\Delta x \Delta y \Delta z\\) ക്യാന്‍സല്‍ ആയത് ശ്രദ്ധിക്കുക

ഇതില്‍ നിന്നും എന്ത് മനസ്സിലാക്കാം?

ഒരു നിശ്ചിത റീജിയണിനുള്ളില്‍ ഉള്ള മാസ് കോണ്‍സ്റ്റന്റ് ആയി നിലനില്‍ക്കും.

എന്തുകൊണ്ട്? കാരണം നമ്മുടെ ഗ്രിഡ് ഗാലക്സികള്‍ക്ക് അനുസരിച്ച് മൂവ് ചെയ്യും.


മുകളില്‍ പറഞ്ഞ സമവാക്യത്തില്‍ a എന്നത് സമയത്തിന് അനുസരിച്ച് മാറുന്ന ഘടകമാണ്. അതിനാല്‍ ഡെന്‍സിറ്റിയും സമയത്തിനനുസരിച്ച് മാറുന്നു.

നമ്മള്‍ ഈ ഗ്രിഡിന്‍റെ മദ്ധ്യത്തില്‍ അല്ലെങ്കില്‍ ഒറിജിനില്‍ ആണെന്ന് വെക്കുക, ചിത്രത്തില്‍ കാണുന്ന പോലെ:

[[]]

നമ്മള്‍ റസ്റ്റ്‌ പൊസിഷനില്‍ ആണെന്നും കരുതുക. അതായത് നാം മൂവ് ചെയ്യുന്നില്ല.
ഏതെങ്കിലും ഒരു വിദൂര ഗാലക്സിയെ പരിഗണിക്കാം.
ആ ഗാലക്സി എങ്ങനെയാണ് സഞ്ചരിക്കുന്നത് എന്ന് നമുക്ക് അറിയണം. ഈ മോഷന്‍ ന്യൂട്ടണ്‍ നിയമങ്ങള്‍ക്ക് അനുശ്രിതമായി ആയിരിക്കും എന്ന് നമുക്ക് അറിയാം.

പക്ഷെ ഈ ചിത്രം നോക്കുകയാണെങ്കില്‍ ആ ഗാലക്സിയുടെ മോഷന്‍ കണക്കാക്കുക വലിയ മെനക്കെട്ട പരിപാടി ആണെന്ന് തോന്നും. 
നമ്മള്‍ക്കും ആ ഗാലക്സിയ്ക്കും തമ്മില്‍ ഒരുപാട് മറ്റു ഗാലക്സികള്‍ ഉണ്ട്. 
നമ്മള്‍ പരിഗണിക്കുന്ന ഗാലക്സിയ്ക്ക് ചുറ്റും വേറെ ഗാലക്സികല്‍ ഉണ്ട്. ഇവയെല്ലാം നമുക്ക് പരിഗണിച്ചല്ലേ പറ്റൂ? ഇവയെല്ലാം ആ ഗാലക്സിയുടെ മോഷനെ ബാധിക്കില്ലേ?

ഇവിടെ നമുക്ക് ഒരു തിയറം ഗുണകരമാകും.
തിയറത്തിന്‍റെ പേര് ന്യൂട്ടണ്‍സ് തിയറം.
