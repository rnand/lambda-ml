---
nav_order: 6
---

## ചാപ്റ്റര്‍ 5 – ഡാര്‍ക്ക്‌ മാറ്റര്‍


“ഡാര്‍ക്ക്‌ മാറ്റര്‍” എന്ന് വിളിക്കുന്നത് എന്താണ് എന്നും എങ്ങനെയാണ് ഇതിന്‍റെ കണ്ടെത്തല്‍ ഉണ്ടായത് എന്നുമെല്ലാം ഈ ചാപ്റ്ററില്‍ നോക്കാം.

### ഗാലക്സികളുടെ റൊട്ടേഷന്‍ കര്‍വ് 

1930കളില്‍, ഗാലക്സികളിലെ നക്ഷത്രങ്ങളുടെ ചലനങ്ങളെ പറ്റി പഠിക്കുകയായിരുന്നു ചില ആസ്ട്രോണമേര്‍സ്. അതില്‍ ഒരു പ്രമുഖനായ ഒരു ഡച്ച് ആസ്ട്രോണമര്‍ ആയിരുന്നു ജാന്‍ ഹെന്‍ട്രിക് ഊര്‍ട്ട് (Jan Hendrik Oort). 

ഗാലക്സികളുടെ ചലനത്തില്‍ ചില പൊരുത്തക്കേടുകള്‍ ഉണ്ടെന്ന് ഊര്‍ട്ട് കണ്ടെത്തി. പൊരുത്തക്കേട് എന്നുവെച്ചാല്‍ അവ ചലന നിയമങ്ങള്‍ അനുസരിക്കുന്നില്ല എന്ന്. ഇതിനെ കുറിച്ച് മനസ്സിലാക്കാന്‍, ഒരു ഗ്രാവിറ്റെഷണല്‍ ഫീല്‍ഡില്‍ ഒരു ഒബ്ജെക്റ്റ് എങ്ങനെ ചലിക്കും എന്ന് നോക്കാം. ഉദാഹരണത്തിന് ഒരു നക്ഷത്രത്തിന് ചുറ്റും ഒരു ഗ്രഹം അല്ലെങ്കില്‍ ഒരു ഗാലക്സിയിലെ ഒരു നക്ഷത്രം.
